---
layout: post
title: Sofia
date: 2024-03-11T18:38:42.219Z
author: dennis
image: https://illustrious-gumdrop-1f8aa2.netlify.app/assets/images/sofia-2021-10-24-50.jpg
---
**Hoogtepunten Sofia**



Nationaal paleis van Cultuur: Het gebouw is zeer imposant om te zien, maar om eerlijk te zien niet mooi om te zien. Het is het langgerekte park met zijn vele fonteinen dat er voor zorgt dat je deze plek echt niet mag missen. Wanneer je vanuit de Vitosha Boulevard het park binnen loopt, heb je een uitzicht waar je u tegen zegt. Je ziet het paleis in de verte staan en op de voorgrond ligt een prachtige tuin met ontelbare fonteinen die constant omhoog spuiten. Dit zorgt dus voor een indrukwekkend zicht en dit maakt het één van de favoriete plekken onder de lokale bevolking een plek om even lekker te wandelen of op een bankje te genieten bij mooi weer.

Alexander Nevski Kathedraal: Dit is met grote afstand het mooiste gebouw van Sofia en waarschijnlijk ook wel van het hele land. Het staat helemaal alleen op een immens plein, waardoor je er volledig omheen kunt lopen en vanuit alle hoeken een geweldig zicht hebt op de kathedraal. Vanaf het moment dat je dit gebouw in het zicht krijgt, is het direct immens om te zien. Deze kerk heeft een Russische bouwstijl en lijkt dan ook helemaal anders dan alle andere religieuze gebouwen in Sofia. Dit is dus vanzelfsprekend ook één van de meest Instagramable spots van de stad en een regelrechte trekpleister. De kathedraal is ook gratis toegankelijk, maar houdt er rekening mee dat je hier geen foto’s mag nemen. 

Sveti Nikolay Mirlikiiski kerk: Deze kleine maar zeer mooie kerk mag zeker niet vergeten worden in dit lijstje. Ook dit is een kerk in de Russische bouwstijl met prachtige gouden bolvormige torens en witte steen. Hij staat verrassend dicht bij zijn grote broer Alexander Nevski en wordt dus al snel vergeten. Hiernaast vind je ook weer een mooi parkje….

Sveta Petka kerk, Banya Bashi Masjid Moskee & Ruïnes van Serdika: Dit stukje van de stad is echt weer een volgend hoogtepunt. Komend vanaf Vitosha Boulevard wandel je rechtdoor langs het gerechtsgebouw en zie je recht voor je de Sveta Petka kerk. De kerk zelf is redelijk klein en verder niet heel indrukwekkend, maar het zorgt samen met de ruïnes en het uitzicht op de moskee voor een prachtig stukje om rond te lopen. De moskee is wel een stukje groter en duidelijker te zien van een afstand en de ruïnes liggen daar precies tussen in. De ruïnes zijn mooi opgegraven en prachtig om doorheen te wandelen met moderne wandelpaden, duidelijke afbakening en uitleg op bordjes. De moskee is de grootste van de stad en prachtig gelegen aan het Banski plein. Dit plein compact, maar ook weer super mooi aangelegd en onderhouden. Ook vindt je hier het Historisch museum, wat ook weer een pareltje van een gebouw is om te zien. 

?? kerk: Weer een prachtig onderhouden park met een waterpartij en uitzicht op deze prachtige kerk. 

Parlementsgebouw: Ook nu hoeven we niet ver te lopen, want vanaf het Banski plein loop je door de binnentuin van een prachtig modern gebouw?? en kom je uit op Nevazimost. Dit is een hele brede weg met daarnaast een langgerekt plein, met prachtige glazen koepels en veel bloembakken. Dit maakt het dus de perfecte spot voor een foto met het imposante parlementsgebouw. 

Nationaal theater: Dit plein is de kleinere versie van het plein met het paleis van cultuur, maar het gebouw is vele malen mooier. Het theater gebouw is een pronkstuk om te zien en een prachtig gezicht met de kleine fonteinen ervoor. Zelf was ik hier op een zondag met prachtig weer en toen was het duidelijk dat dit ook één van de favoriete plekken is onder lokale bevolking. 

Beste plekken om te eten of drinken: The Friendly Bear (Tripadvisor Travellers Best Choice 2020), Kostas Bakery (Perfect voor een tussendoortje. Super ruime keuze van taartjes, belegde broodjes, koffiekoeken en allerlei andere zoetigheden). Barsby: Het perfecte koffietentje om even lekker te werken achter de laptop en je hebt ook nog eens direct uitzicht op de Vitosha Boulevard. Ik heb hier dan ook heerlijk gewerkt onder het genot van een cappuccino en taartje. Social Cafe (Super fijne plek met een heel breed aanbod aan warme maaltijden en drank. Er is veel ruimte om binnen of buiten te zitten en ook hier kun je lekker werken vanachter de laptop zoals ik heb gedaan. 



Is Sofia zo goedkoop als men zegt?

Ik kan zeker bevestigen dat Sofia echt goedkoop is voor Europese standaard en dat het vergelijkbaar is met mijn eerdere bezoek aan Roemenië. De prijzen van accommodaties zijn zoveel lager dan in West-Europa dat je hier echt heel veel op kunt besparen. Of dit kan het ideale moment zijn dat je jezelf eens even flink wilt verwennen door een heel chic hotel te boeken zonder dat het buiten je budget ligt. Zelf koos ik een beetje voor de weg in t midden door een drie sterren hotel te boeken op een kwartiertje wandelen van het centrum. Echter had ik een 3 persoonskamer met een bank en bureau voor de prijs van 35 euro per nacht inclusief ontbijt. 

Prijzen eten en drinken

Ook hier kan ik bevestigen dat het echt een heel groot verschil is met de prijzen die wij gewend zijn in Nederland. Het hangt er natuurlijk ook vanaf waar in de stad dat je gaat eten, maar zelfs aan de Vitosha Boulevard waren de prijzen nog niet eens hoger dan bij ons in een dorp. Als je echt een beetje goed zoekt, heb je voor 7 á 8 euro een hoofdgerecht met drankje. Voor ontbijt en lunch kan het nog goedkoper, maar dat hangt er maar net vanaf of je een uitgebreide of warme of koude maaltijd wilt. Drankprijzen zijn ook heel gunstig en dat zorgt er dus voor dat Sofia echt de perfecte stedentrip is voor als je even krap zit qua budget. 

Vliegen is mogelijk met zowel Wizzair als Ryanair vanaf Eindhoven en eventueel Charleroi (voor mensen in Zuid-Nederland) zoals ik zelf heb gedaan. Binnen 3 uur sta je in Sofia en op de luchthaven vindt je een hypermodern metrostation waarmee je binnen 3 kwartier in het centrum staat. Er zijn ook bussen of taxi’s maar hiermee zal je wel meer geld kwijt zijn. Voor een ritje met het openbaar vervoer betaal je ??.
